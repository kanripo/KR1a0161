# -*- mode: mandoku-view -*-
#+TITLE: 周易圖書質疑
#+DATE: 2018-03-31 09:03:00.392938
#+PROPERTY: ID KR1a0161
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十四
<pb:KR1a0161_WYG_014-1a>¶
欽定四庫全書¶
　周易圖書質疑卷十四　休寧趙繼序撰¶
連山圖説¶
連山八卦横圖¶
䷲震¶
䷸㢲¶
䷝離¶
䷁坤
<pb:KR1a0161_WYG_014-1b>¶
䷹兌¶
䷀乾¶
䷜坎¶
䷳艮¶
此大傳所謂帝出乎震齊乎㢲相見乎離致役乎坤説言乎兌戰乎乾勞乎坎成言乎艮也程智曰釋連山易也按夏易曰連山而世譜以為連山作于神農而夏人用
<pb:KR1a0161_WYG_014-2a>¶
用之商易曰歸藏而世譜以為歸藏作于黄帝而商人用之杜子春又以連山為伏羲之易周禮太卜掌三易之法其經卦皆八其别皆六十有四秦火後失其傳隋河間劉光伯僞造連山易上之為人所訟而桓君山新論云連山八萬言歸臧四千三百言唐藝文志載連山十卷司馬膺注隋經籍志載歸藏十三卷薛貞注恐皆偽書不足徴信今亦久淪于澌滅矣宋朱日華所輯三易備遺用志頗勤然多牽合于五
<pb:KR1a0161_WYG_014-2b>¶
行六甲之説豈有當乎要之説卦中固已揭二易之精㣲以示人矣是在好學深思者紬繹而自得之連山八卦圓圖
<pb:KR1a0161_WYG_014-3a>¶
邵子以此圖為文王卦位今按圖中専明嵗序流行之次第與大傳帝出乎震一章相合盖夏之連山易也孔子曰吾之杞而得夏時焉此之謂也若以圖属文王全與周易無闗其曰出震固夏用寅正之明徴矣朱元昇曰即夫子説卦之辭證夏時之&KR0049;立春在艮實應連山首艮之説故夫子于兌之方表而出之曰兌正秋也于艮之方表而出之曰萬物之所成終而
<pb:KR1a0161_WYG_014-3b>¶
所成始也若夫文王作周易建子正而謂行夏之時然與否與按周正建子自武王始非文王也但文王時尚用丑正周公時必用子正今以寅正列卦位其為夏易無疑又曰夫子不言乾坤而曰神也者妙萬物而為言者也乾坤其神矣乎噫非此一章無以明乾坤神六子之用非此一圖無以明此一章例連山之易王應麟曰連山首艮艮萬物之所終始也八風始于
<pb:KR1a0161_WYG_014-4a>¶
不周卦氣始于中孚(此本易緯稽覽圖説)冬至為厯元黄鍾為律本北方終隂而始陽故謂之朔方按朱氏謂立春在艮盖本稽覽圖及京房易以震離兌坎各主一方為二至二分用事之日也然由王氏艮屬冬至推之則出震為立春齊㢲為春分見離為立夏役坤為夏至説兌為立秋戰乾為秋分勞坎為立冬實合夏正建寅之統寅主東方于卦屬震于時屬立春此理數之顯然可見者然則連山何以謂之首艮也曰艮
<pb:KR1a0161_WYG_014-4b>¶
位東北冬之終即春之始特溯其元而言之也猶之歸藏首坤坤亦居八卦之終終則有始故謂首艮首坤耳陳第曰文王按卦繫彖既以文闡圖矣且自乾至未濟以正對反對為自然次序此即文王之圖也義至深矣乃區區取其小成而更其位次何為耶盖緣説卦有出震齊㢲之言好事者從而附㑹之耳不知錯舉八卦以運氣機見羲圖之卦位若有定也而卦氣
<pb:KR1a0161_WYG_014-5a>¶
之流行實無定也離未嘗不南坎未嘗不北震未嘗不東兌未嘗不西安可别繪一圖而配先後天乎按連山為天易天莫大於時説卦帝出乎震章夫子已明指嵗功言之稽覽圖以震離兌坎各主一方其餘六十卦卦有六爻别主一日凡主三百六十日餘有五日四分日之一者每日分為八十分是四百二十分六七四十二是每卦得六日七分也京君明鄭康成皆用其説邵子别有卦氣圖以乾坤坎離為主
<pb:KR1a0161_WYG_014-5b>¶
餘六十卦分直從同其言曰易有三百八十四爻真天文也體有三百八十四而用止于三百六十何也以乾坤坎離之不用也用止于三百六十而有三百六十六何也數之贏也圖不載經世中漢上朱氏以為出于李溉者近是然溉亦傳自陳圖南者也蔡季通曰康節之法亦用六日七分盖其所從来者久矣劉牧曰易緯及鄭氏雖以坎離震兌四正之卦爻减乎二十四之數與當期之日相契則又與聖人之辭
<pb:KR1a0161_WYG_014-6a>¶
不同矣朱元昇曰一卦六爻爻各值一日又縂直七分何其參差而難齊也况自冬至起于中孚至大雪終于頥盡變三易之位序其穿鑿無據皆出于私意矣按易冐天下之道无方无體随人所見各成其用卦氣之周厯數在京邵自有傳于古而得于心者非必盡為無據也特未知果合聖人作易之指否耳若連山之為夏時大傳已有明訓竊嘗倣其意以震㢲離
<pb:KR1a0161_WYG_014-6b>¶
坤兌乾坎艮八卦分為八宫以二宫主一時(震㢲為春離坤為夏兌乾為秋坎艮為冬)每宫所𨽻之七卦各主六日九時五刻二分零十五日二時半為一&KR0049;(如正月初一日子時一刻立春屬震所𨽻之第一卦則初七日酉時六刻二分属震所𨽻之第二卦餘倣此)三&KR0049;而周一宫計四十五日七時半總八宫二十四&KR0049;計三百六十五日零其數當期其法亦與六日七分相近惟八宫所𨽻之卦或用一卦重為八卦之序或用八卦參伍錯綜之序有未敢輕定者故不另繪六十四卦圓圖而
<pb:KR1a0161_WYG_014-7a>¶
附其説于此¶

<pb:KR1a0161_WYG_014-7b>¶
周易圖書質疑卷十四
